---
title: ದುಡ್ಡೇ ದೊಡ್ಡಪ್ಪ
tags: [ಕನ್ನಡ, ಅನುಭವ]
layout: post
desc: "ಇನ್ನೊಂದು ಸಾಲಿನಲ್ಲಿ ದುಡ್ಡು ಕೊಟ್ಟ ಕೆಲವರು ಯಾವುದೇ ಅಡಚಣೆಗಳಿಲ್ಲದೆ ಆರಾಮವಾಗಿ ದೇವರನ್ನು ನೋಡಿಕೊಂಡು ಬರುತ್ತಿದ್ದರು"
---
ಇಂದಿನ ಜನರಿಗೆ ದುಡ್ಡೇ ದೊಡ್ಡಪ್ಪನಾಗಿದೆ, ದುಡ್ಡಿದ್ದರೆ ಮಾತ್ರ ದೊಡ್ಡವರಾಗಲು ಸಾಧ್ಯವೆಂದು ಭಾವನೆ.

ಇದಕ್ಕೆ ಪೂರಕವೆಂಬಂತೆ ಒಂದು ಘಟನೆಯು ಆಯಿತು. ಮೊನ್ನೆ ಚಾಮುಂಡಿ ಬೆಟ್ಟಕ್ಕೆ ದೇವರ ದರ್ಶನ ಮಾಡಬೇಕೆಂದು ಹೋಗಿದ್ದೆವು. ಅಲ್ಲಿ ಸುಮಾರು ಜನ ಇದ್ದಿದುದರಿಂದ ಒಂದೂವರೆ ಗಂಟೆ ಸಾಲಿನಲ್ಲಿ ನಿಂತುಕೊಂಡಿದ್ದೆವು. ಇನ್ನೊಂದು ಸಾಲಿನಲ್ಲಿ ದುಡ್ಡು ಕೊಟ್ಟ ಕೆಲವರು ಯಾವುದೇ ಅಡಚಣೆಗಳಿಲ್ಲದೆ ಆರಾಮವಾಗಿ ದೇವರನ್ನು ನೋಡಿಕೊಂಡು ಬರುತ್ತಿದ್ದರು.

ಸರಿ.. ಹಾಗೋ ಹೀಗೋ ನಾವು ದೇವಸ್ಥಾನವನ್ನು ಪ್ರವೇಶಿಸಿದೆವು. ಆದರೆ ಏನು ಭಾಗ್ಯವೋ ಏನೋ "ದೇವರು ವರ ಕೊಟ್ರೂ ಪೂಜಾರಿ ಕೊಡೋಲ್ಲ" ಅನ್ನೋ ಹಾಗೆ ಅಲ್ಲಿದ್ದ ಸೆಕ್ಯೂರಿಟಿಗಳು ಬೇಗ ಬೇಗ ಎನ್ನುವ ಗಡಿಬಿಡಿಯಲ್ಲಿ ನಮ್ಮನ್ನು ಎಳೆದು ದೂಡಿ ದೇವರನ್ನು ಸರಿಯಾಗಿ ನೋಡಲು ಬಿಡಲಿಲ್ಲ. ಸುಮ್ಮನೆ ದೇವಸ್ಥಾನಕ್ಕೆ ಹೋಗಿ ಬರಿ ಉತ್ಸವ ಮೂರ್ತಿಯನ್ನು ನೋಡಿ ಬಂದಾಯಿತು.

ಇರಲಿ...! ನಾವು ಬಂದಿದ್ದು ದೇವರಿಗೆ ಗೊತ್ತಿರುತ್ತೆ ಅನ್ನೋ ಮನೋಭಾವದಲ್ಲಿ ನಾವು ಹಿಂತಿರುಗಿದೆವು. ದುಡ್ಡಿದ್ದವರು ಬಂದರೆ ತಾನೇ ದೇವರ/ಪೂಜಾರಿಗಳ ಮನೆಯು ಸುರಕ್ಷಿತವಾಗಿಯೂ ಸುಸಜ್ಜಿತವಾಗಿಯೂ ಇರುವುದು.... ಅಲ್ವ!! :)
